Veli-Pekka Ketola (ur. 28 marca 1948 w Pori) – były fiński hokeista i trener, reprezentant Finlandii. Był jednym z pierwszych Finów grających w ligach WHA i NHL.
== Kariera klubowa ==
* Ässät (1963-1969)
* Jokerit Helsinki (1969-1970)
* Ässät (1970-1974)
* Winnipeg Jets (1974-1977)
* Calgary Cowboys (1977)
* Ässät (1977-1981)
* Colorado Rockies (1981-1982)
* KalPa (1982-1983)
Wychowanek klubu RU-38. Następnie zawodnik Ässät. W 1968 roku był na testach w grającej w NHL drużynie Detroit Red Wings, gdzie zaproponowano mu podpisanie kontraktu, lecz nie przyjął go. W 1972 był draftowany do WHA przez Cleveland Crusaders. Klub oddał prawa do Ketoli Winnipeg Jets. Do tego zespołu Fin przeniósł się w 1974 roku i grał tam do roku 1977, po czym trafił na połowę sezonu do Calgary Cowboys. W WHA rozegrał ogółem 235 meczów, strzelił 84 gole, zaliczył 99 asyst i przesiedział 118 minut na ławce kar.
Po sezonie 1976/1977 wrócił do macierzystego klubu Ässät, w którym występował do 1981 roku. W sezonie 1981/1982 występował w klubie NHL Colorado Rockies, gdzie wystąpił w 44 spotkaniach, uzyskując 14 punktów za 9 bramek i 5 asyst oraz przesiedział 4 minuty na ławce kar.
Karierę zakończył w następnym sezonie w fińskim klubie KalPa Kuopio gdzie rozegrał 6 spotkań.
W Porin Ässät występował z numerem 13 i od tej pory jest to w tym klubie numer zastrzeżony.
Jego imieniem nazwano nagrodę dla najlepiej punktującego zawodnika sezonu zasadniczego ligi fińskiej.
== Kariera reprezentacyjna ==
Veli-Pekka Ketola w reprezentacji Finlandii rozegrał 183 spotkania. Uczestniczył w turniejach Mistrzostw Świata w 1969, 1970, 1971, 1972, 1973 i 1974, na Zimowych Igrzyskach Olimpijskich 1968, 1972 oraz na turnieju Canada Cup 1981.
== Kariera trenerska ==
Veli-Pekka Ketola trenował Ässät w sezonach 1993/1994 i 1996/1997. Pracował także w Austrii i we Włoszech.
== Sukcesy ==
; Klubowe
* Złoty medal mistrzostw Finlandii: 1971, 1978 z Ässät
* Avco World Trophy: 1976 z Winnipeg Jets
; Indywidualne
* Trofeum Mattiego Keinonena - pierwsze miejsce w klasyfikacji +/-: 1979
* Król strzelców ligi fińskiej: 1971, 1979
* Pierwsze miejsce w klasyfikacji kanadyjskiej ligi fińskiej: 1971 (42 pkt.), 1979 (72 pkt).
* Skład gwiazd ligi fińskiej (6 razy)
; Wyróżnienia
* Zawodnik roku w Finlandii: 1974, 1978
* Galeria Sławy fińskiego hokeja na lodzie
* Jego numer 13 został zastrzeżony w klubie Ässät
; Upamiętnienie
Jego imieniem i nazwiskiem nazwano nagrodę dla najskuteczniejszego zawodnika w klasyfikacji kanadyjskiej w sezonie zasadniczym SM-liiga - Trofeum Veli-Pekka Ketola.
== Linki zewnętrzne ==
* Veli-Pekka Ketola – profil na stronie NHL