Dyskografia Keshy – amerykańskiej wokalistki pop składa się z dwóch albumu studyjnego, dwóch minialbumów, jednego albumu remiksowego oraz trzynastu singli (w tym czterech z gościnnym udziałem) i siedemnastu teledysków.
Przełom w karierze wokalistki nastąpił w 2009 roku po udziale w utworze Flo Ridy „Right Round”. Debiutancka płyta Keshy, "Animal", zajęła pierwsze miejsce na listach przebojów w Stanach Zjednoczonych, Kanadzie i Grecji. Według danych z grudnia 2011 roku album sprzedał się na świecie w nakładzie ponad 2,5 miliona kopii. Jej debiutancki singel „Tik Tok” ukazał się 7 sierpnia 2009 roku i zajął pierwsze miejsce na listach przebojów w siedmiu krajach, uzyskując między innymi status siedmiokrotnej platynowej płyty w Kanadzie oraz pięciokrotnej platynowej płyty w Stanach Zjednoczonych i Australii. Kolejnymi singlami pochodzącymi z wydawnictwa były „Blah Blah Blah”, „Your Love Is My Drug” oraz „Take It Off” wydany 13 lipca 2010 roku, do którego zostały nagrane dwa teledyski.
22 listopada 2010 roku miała miejsce premiera reedycji "Animal" – "Cannibal". Na utwór promujący EP wybrano „We R Who We R”, który jako pierwszy singel w karierze wokalistki dotarł do 1. miejsca listy UK Singles Chart. Oprócz tego uzyskał status czterokrotnej platynowej płyty w Australii oraz platynowej płyty w Nowej Zelandii. Drugim, a zarazem ostatnim singlem pochodzącym z minialbumu jest „Blow”. W marcu 2011 roku Kesha wydała pierwszy album kompilacyjny "", zawierający remiksy utworów z "Animal" oraz "Cannibal", a także jeden nowy utwór – „Fuck Him He's a DJ”.
W grudniu 2012 roku ukazał się drugi album "Warrior". Jak dotychczas jest on promowany przez single "Die Young" - kolejny ogromny przebój wokalistki (miejsce 2. w Stanach Zjednoczonych i 3. w Japonii) oraz "C'Mon". W ramach promocji krążka zostało wypuszczone akustyczne EP "Deconstructed", które zawiera m.in. nowe wersje "The Harold Song" i "Supernatural".