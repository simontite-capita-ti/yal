Yıldıray Baştürk (ur. 24 grudnia 1978 r. w Herne) - turecki piłkarz występujący na pozycji pomocnika, od sezonu 2009/2010 jest zawodnikiem Blackburn Rovers F.C.. Posiada także obywatelstwo niemieckie.
==Kariera klubowa==
Profesjonalną karierę Baştürk zaczynał w SG Wattenscheid 09 w 1996 i już po roku przeszedł do lokalnego rywala - VfL Bochum. Przez 4 lata wystąpił w 104 meczach i strzelił 13 goli, co stanowiło odpowiednią rekomendację dla działaczy Bayeru Leverkusen, którzy go kupili przed sezonem 2001/2002. Przez 2 pierwsze lata był podstawowym zawodnikiem, lecz w ostatnim sezonie gry w barwach "Aptekarzy" wypadł ze składu, rozgrywając zaledwie 17 meczów na 34 możliwe. W Leverkusen był wicemistrzem Niemiec, zdobył krajowy puchar, a także wystąpił w Lidze Mistrzów w sezonie 01/02, gdzie Bayer dotarł aż do finału, lecz w ostatecznej rozgywce przegrał 1:2 z Realem Madryt, między innymi po fenomenalnej bramce Zinedine'a Zidane'a. Od sezonu 2004/2005 grał w Herthcie Berlin. Tu był pewniakiem do miejsca w podstawowej jedenastce. Dobra gra została zauważona przez VfB Stuttgart do którego przeszedł z Herthy na zasadzie Prawa Bosmana.
== Kariera reprezentacyjna ==
W reprezentacji Turcji debiutował w 1998 i jak dotąd wystąpił w 49 meczach i 2-krotnie trafił do siatki. Na MŚ w 2002 wraz z kolegami zdobył brązowy medal, wygrywając w spotkaniu o 3. miejsce 3:2 z Koreą Południową.
== Bibliografia ==
*Profil na soccernet.espn.go.com