West Sussex – hrabstwo ceremonialne i niemetropolitalne w południowo-wschodniej Anglii, w regionie South East England, położone nad kanałem La Manche, w zachodniej części historycznego hrabstwa Sussex.
Powierzchnia hrabstwa wynosi 1991 km², a liczba ludności – 806 900 mieszkańców. Ośrodkiem administracyjnym hrabstwa i jedynym miastem posiadającym status "city" jest Chichester. Największym miastem jest Crawley a innymi większymi miastami na terenie hrabstwa są Worthing, Bognor Regis, Littlehampton, Horsham, Burgess Hill oraz Haywards Heath.
Na znacznym obszarze West Sussex ma charakter wiejski. Większe ośrodki miejskie skoncentrowane są w południowej, nadmorskiej części hrabstwa oraz na północnym wschodzie, gdzie znajduje się także port lotniczy Gatwick.
Przez hrabstwo przebiega pasmo wzgórz South Downs.
Na zachodzie West Sussex graniczy z hrabstwem Hampshire, na północy z Surrey a na wschodzie z East Sussex.
== Podział administracyjny ==
W skład hrabstwa wchodzi siedem dystryktów.
# Worthing
# Arun
# Chichester
# Horsham
# Crawley
# Mid Sussex
# Adur
== Bibliografia ==