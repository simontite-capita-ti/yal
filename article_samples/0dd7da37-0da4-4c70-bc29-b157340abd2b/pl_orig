Rząd Japonii pełni władzę wykonawczą w Japonii. W skład rządu wchodzi premier jako jego szef oraz 14 ministrów, którzy nazywają się ministrami stanu. Premiera wybiera Zgromadzenie Narodowe. Premier ma prawo nominowania oraz dymisjonowania swoich ministrów. Współczesny kształt rządu Japonii został ustanowiony wraz z japońską konstytucją pochodzącą z 1947 roku. Rząd w Japonii istniał także za czasów konstytucji Meiji w latach 1867-1946.
== Zaprzysiężenie ==
Premier oraz większość ministrów muszą być członkami Zgromadzenia Narodowego. Wszyscy - osobami cywilnymi. Zgodnie z prawem ustanowionym w 2001, liczba członków rządu nie może przekraczać 15 osób (premier + 14 ministrów). W szczególnych wypadkach możliwe jest zwiększenie liczby ministrów do 17 osób. Gabinet ministrów może pełnić swoje funkcje, nawet gdy premier poda się dymisji. Rada Ministrów musi podać się do dymisji, gdy:
* rząd oraz premier otrzymają wotum nieufności od Zgromadzenia Narodowego. Rząd definitywnie podaje się do dymisji, kiedy otrzyma ponowne wotum nieufności w przeciągu 10 dni od ostatniego głosowania.
== Władza ==
Rada ministrów sprawuje 2 typy władzy. Pierwszy typ władzy rząd sprawuje wraz z cesarzem Japonii w ramach monarchii konstytucyjnej. Cesarz może także służyć radą oraz poradą premierowi oraz ministrom. Poniżej znajduje się podział obowiązków rządu na te wykonywane przy współpracy z cesarzem oraz na wykonywane niezależnie.
Władza wykonywana w porozumieniu z cesarzem
* Zwoływanie Zgromadzenia Narodowego
* Rozwiązanie Izby Reprezentantów
* Ogłaszanie wyborów powszechnych do Zgromadzenia Narodowego
* Przyznawanie honorów
Władza wykonywana niezależnie
* Utrzymywanie stosunków międzynarodowych
* Zawieranie porozumień (za zgodą Zgromadzenia Narodowego)
* Kontrola nad służbami publicznymi
* Ustalanie budżetu (wraz ze Zgromadzeniem Narodowym)
* Nominacje sędziów do Sądu Najwyższego
* Przyjmowanie uchwał rządowych
* Każda uchwała czy rozporządzenie jest podpisywane przez stosownego Ministra oraz przez Premiera
* Ogłaszanie amnestii ogólnej, specjalnej, zmniejszanie kar, zawieszanie kar oraz przywracanie praw osobistych
== skład gabinetu do 2012==
Zgodnie ze zmianami dokonanymi przez premiera Naoto Kana w dniu 17 marca 2011 r.
* Premier: Yoshihiko Noda
* Minister Finansów: Yoshihiko Noda
* Minister Spraw Wewnętrznych i Komunikacji: Yoshihiro Katayama
* Minister Sprawiedliwości: Satsuki Eda
* Minister Spraw Zagranicznych: Takeaki Matsumoto
* Minister Edukacji, Sportu i Nauki: Yoshiaki Takaki
* Minister Zdrowia,Pracy i Opieki Społecznej: Ritsuo Hosokawa
* Minister Rolnictwa, Leśnictwa i Rybołówstwa: Michihiko Kano
* Minister Gospodarki, Handlu i Przemysłu: Banri Kaieda
* Minister Ziemi, Infrastruktury, Transportu oraz Turystyki: Akihiro Ohata
* Minister Środowiska: Ryu Matsumoto
* Minister Obrony: Toshimi Kitazawa
== Bibliografia ==
* Tłumaczenie konstytucji Japonii na stronie Ambasady Japonii w Polsce
==Zobacz też==
*Ambasada Japonii w Polsce
== Linki zewnętrzne ==
* Oficjalna strona Rządu Japonii