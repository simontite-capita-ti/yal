Stephan Kareem El Shaarawy, (ur. 27 października 1992 w Savonie) – włoski piłkarz pochodzenia egipskiego grający na pozycji napastnika lub lewego ofensywnego pomocnika w klubie A.C. Milan.
== Kariera klubowa ==
Swoją karierę piłkarską rozpoczął we włoskim klubie Genoa w wieku trzynastu lat. 21 grudnia 2008 roku zaliczył swój debiut w Serie A w meczu przeciwko Chievo, mając szesnaście lat. W czerwcu 2010 został wypożyczony do Padovy, gdzie stał się jednym z podstawowych zawodników klubu.
W czerwcu 2011 został wykupiony przez Genoę, by później trafić do AC Milan na zasadzie współwłasności. Milan zapłacił za połowę jego karty 10 milionów euro.
== Reprezentacja ==
Debiut w reprezentacji Włoch U-17 zaliczył w październiku 2008 roku. Występował w Mistrzostwach Europy U-17 oraz w Mistrzostwach Świata U-17.
15 sierpnia 2012 zadebiutował w dorosłej reprezentacji w towarzyskim meczu z Anglią (1:2). 14 listopada 2012 zdobył swoją pierwszą bramkę w drużynie narodowej. W towarzyskim spotkaniu pokonał trafieniem prawą nogą bramkarza reprezentacji Francji Hugo Llorisa.
== Bibliografia ==